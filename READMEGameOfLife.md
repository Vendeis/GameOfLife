Gra toczy się na planszy podzielonej na kwadratowe komórki.
Każda komórka ma ośmiu „sąsiadów”, czyli komórki przylegające do niej bokami i rogami. 
Każda komórka może znajdować się w jednym z dwóch stanów: może być albo „żywa” (włączona), albo „martwa” (wyłączona).
Stany komórek zmieniają się w pewnych jednostkach czasu.
Stan wszystkich komórek w pewnej jednostce czasu jest używany do obliczenia stanu wszystkich komórek w następnej jednostce.
Po obliczeniu wszystkie komórki zmieniają swój stan dokładnie w tym samym momencie.
Stan komórki zależy tylko od liczby jej żywych sąsiadów
Udział człowieka sprowadza się jedynie do ustalenia stanu początkowego komórek.
